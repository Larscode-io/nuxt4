---
title: ""
description: ""
posterUrl: ~/assets/img/newsletter-background.png
locale: nl
---

### Richtlijn van 25 mei 2022 betreffende het verloop van de pleidooien in het kader van de organisatie van de terechtzittingen

<v-icon color="rgb(var(--v-theme-pdfRed))">mdi-file-pdf-box</v-icon>
 [Richtlijn van 25 mei 2022](https://www.const-court.be/public/base/nl/richtlijn-pleidooien-terechtzittingen.pdf)

<br/>
<br/>

**Artikel 1.**  Voor de toepassing van de onderhavige richtlijn wordt begrepen onder :

-	« terechtzitting » : de terechtzitting gewijd aan een zaak of aan meerdere samengevoegde zaken;
-	« partij » : de verzoekende partij of de partij die een memorie heeft ingediend of een groep van partijen die een gezamenlijk verzoekschrift of een gezamenlijke memorie hebben ingediend.

<br/>

**Art. 2.**  De advocaten en de personen die wensen te pleiten, dienen de griffie daarvan op de hoogte te brengen, via mail op het adres griffie@const-court.be, uiterlijk daags voor de terechtzitting vóór 13 uur, teneinde onder meer het zittingsblad en het proces-verbaal van de terechtzitting voor te bereiden.

**Art. 3.**  Elke partij beschikt over maximaal 15 minuten spreektijd, ongeacht het aantal advocaten dat haar vertegenwoordigt.

**Art. 4.**  Er wordt met aandrang gevraagd om op de terechtzitting niet te herhalen wat reeds in de proceduregeschriften is vermeld, waarbij de terechtzitting in wezen moet worden benut om te reageren op de laatste proceduregeschriften of, in voorkomend geval, nieuwe elementen aan te brengen die zich hebben voorgedaan sinds de indiening van de laatste geschriften.
