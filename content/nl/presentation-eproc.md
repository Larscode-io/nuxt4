---
title: Elektronische procesvoering
description: Het Hof sluit aan op het informaticaysteem van Justitie
posterUrl: ~/assets/img/newsletter-background.png
locale: nl
---

### 1\. Elektronische communicatie

De <a href="https://www.const-court.be/public/base/nl/BW_LS_2014_04_04.pdf" aria-label="Klik op de link om de pdf te downloaden" target="blank">bijzondere wet 4 april 2014 tot wijziging van de bijzondere wet van 6 januari 1989 op het Grondwettelijk Hof</a> maakt de invoering van de elektronische procesvoering mogelijk, waardoor de communicatie vereist in het kader van de procedures voor het Grondwettelijk Hof (het indienen van verzoekschriften en het verzenden van stukken van rechtspleging door de partijen, alsook het verzenden van kennisgevingen, mededelingen en oproepen door de griffie) via een elektronisch platform zal kunnen verlopen (art. 78*bis* van de bijzondere wet van 6 januari 1989). Daarvoor zal gebruik worden gemaakt van het informaticasysteem van Justitie, dat een equivalent biedt voor de klassieke papieren aangetekende verzendingen.


### 2\. Inwerkingtreding

De inwerkingtreding van de elektronische procesvoering voor het Grondwettelijk Hof zal bij koninklijk besluit worden bepaald. In afwachting van dit koninklijk besluit is het momenteel nog niet mogelijk om op elektronische wijze documenten neer te leggen bij het Hof.
