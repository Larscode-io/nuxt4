---
title: "Blijf op de hoogte"
description: "Blijf op de hoogte van de laatste updates en informatie van het Hof."
posterUrl: ~/assets/img/newsletter-background.png
locale: 'nl' 
---

### 1. Zoeken in rechtspraak
Om te zoeken in de bestaande rechtspraak van het Hof is er een [zoekmotor beschikbaar](/nl/search/judgment). U kan zoekopdrachten uitvoeren aan de hand van verschillende parameters, waaronder het arrestnummer, het rolnummer, de datum van het arrest, tekstfragmenten en trefwoorden. Een [volledig overzicht](/nl/judgments) van arresten is ook beschikbaar.

### 2. Nieuwsbrief
U kan zich abonneren op de nieuwsbrief van het Hof door uw e-mailadres hieronder in te voeren.
:SubscribeLists

U ontvangt vervolgens een e-mail van het e-mailadres [info_nl-request@mailman.const-court.be], waarin u wordt gevraagd om uw inschrijving te bevestigen door op een link te klikken. Onmiddellijk daarna ontvangt u van hetzelfde e-mailadres een bevestiging. Opgelet, deze e-mails (zowel de e-mail waarin u wordt gevraagd om uw inschrijving te bevestigen als de e-mail ter bevestiging en de e-mails met de nieuwsbrieven) komen mogelijk in de map “ongewenste e-mail” terecht. U kan dit verhelpen door het e-mailadres toe te voegen aan uw vertrouwde afzenders.

### 3. Persberichten
Het Hof publiceert algemene persberichten en persberichten over arresten, die worden opgesteld door de cel “Media”. De [algemene persberichten](/nl/media/general-press-releases) geven met informatie over de werkzaamheden en organisatie van het Hof. [Persberichten over arresten](/nl/media/press-releases-concerning-the-judgments?with-archive=true) die het Hof bijzonder belangrijk acht of die de bevolking zouden kunnen interesseren, bestaan ​​uit een samenvattend verslag van de arresten. Vanwege hun aard bevatten persberichten niet de redenering die in de arresten is ontwikkeld, noch de specifieke nuances die eigen zijn aan elk arrest. Zij zijn niet bindend voor het Hof.

### 4. Geplande uitspraken
U kan via de pagina met de [hangende zaken](/nl/judgments/pending-cases) op de hoogte blijven van de tijdstippen van de terechtzitting en van de uitspraak in een specifieke zaak. Het volstaat om op die pagina te klikken op de knop “Blijf op de hoogte” naast de zaak van uw keuze en uw e-mailadres in te vullen. U ontvangt vervolgens een e-mail van het e-mailadres [zaaknummer-request@mailman.const-court.be], waarin u wordt gevraagd om uw inschrijving te bevestigen door op een link te klikken. Onmiddellijk daarna ontvangt u van hetzelfde e-mailadres een bevestiging. Wanneer er een datum bekend is voor de openbare terechtzitting, ontvangt u een e-mail ter kennisgeving. Nadien ontvangt u ook een e-mail van zodra er een voorlopige datum bekend is voor de uitspraak. Enkele dagen vóór de uitspraak zal u vervolgens nog een e-mail ontvangen ter aankondiging van de uitspraak, waarna wij uw e-mailadres wissen. Indien u voor meerdere zaken op de hoogte gebracht wilt worden, zal u zich voor al die rolnummers moeten aanmelden. Opgelet, deze e-mails (zowel de e-mail waarin u wordt gevraagd om uw inschrijving te bevestigen als de e-mail ter bevestiging en de e-mail waarmee u op de hoogte wordt gebracht van de datum van de uitspraak) komen mogelijk in de map “ongewenste e-mail” terecht.

U kan eveneens ervoor kiezen om op de hoogte te worden gebracht van **alle** toekomstige uitspraken in alle zaken voor het Hof, door uw e-mailadres hieronder in te voeren. Ook in dat geval dient u uw inschrijving te bevestigen. U zal vervolgens per zaak een afzonderlijke e-mail ontvangen ter aankondiging van de uitspraak. U kan zich op elk ogenblik uitschrijven voor deze functie.
:RolOut


### 5. Agenda
Via de agenda-pagina kan u de [geplande openbare terechtzittingen](/nl/agenda#Openbare%20terechtzitting) raadplegen. De zittingszaal van het Hof is op de vermelde tijdstippen vrij toegankelijk. Op dezelfde pagina vindt u een overzicht terug van de [geplande uitspraken](/nl/agenda#Rechtspraak). De [arresten van het Hof](/nl/judgments) worden doorgaans niet in een openbare zitting uitgesproken, maar bekendgemaakt op de website. 

### 6. Sociale netwerken
Het Hof is actief op X (<a href="https://x.com/ConstCourtBE" aria-label="Klik om naar de X-pagina van het Grondwettelijk Hof te gaan" target="blank">@ConstCourtBE</a>) en <a href="https://be.linkedin.com/company/constitutional-court-of-belgium" aria-label="Klik om naar de LinkedIn-pagina van het Grondwettelijk Hof te gaan" target="blank">LinkedIn</a>. Het Hof verspreidt bijdragen in het Nederlands en het Frans over bepaalde arresten die het Hof zelf selecteert. In elke bijdrage worden het nummer van het arrest, de essentie van de uitspraak en de link naar het arrest in de betrokken taal op de website opgenomen. Bijdragen over arresten die tevens het voorwerp uitmaken van persberichten, worden vergezeld van de korte samenvatting van het arrest. Verder deelt het Grondwettelijk Hof ook nuttige informatie over zijn werking. Het spreekt voor zich dat het Hof zijn eigen arresten niet via X en LinkedIn becommentarieert, noch deelneemt aan om het even welke discussie hierover op deze platformen. De accounts beogen slechts zo veel mogelijk bestaande informatie over het Hof ter beschikking te stellen.
 
### 7. Cel “Media” 
De contactgegevens van de leden van de cel “Media”, die instaan voor het opstellen van de persberichten en tevens als contactpersonen voor de pers fungeren, vind u onder het menu ["De cel media"](/nl/media).
