---
title: Privacyverklaring
description: Deze verklaring betreft de bescherming van uw persoonsgegevens
locale: nl
---
<br><br>

### **Inleiding**
<br>

Deze privacyverklaring betreft de bescherming van uw persoonsgegevens, met andere woorden alle gegevens die toelaten u rechtstreeks of onrechtstreeks te identificeren.

Het Grondwettelijk Hof verwerkt uw persoonsgegevens om zijn opdrachten van algemeen belang te vervullen, met name :
* \- naar aanleiding van een procedure in rechte (beroep tot vernietiging of prejudiciële vraag);
* \- wanneer u communiceert met de griffie;
* \- wanneer u contact opneemt met het Hof om informatie op te vragen;
* \- wanneer u een dienst verleent aan het Hof;
* \- wanneer u een stage doet bij het Hof;
* \- wanneer u zich kandidaat stelt voor een betrekking bij het Hof;
* \- wanneer u ons gebouw betreedt, bijvoorbeeld om een zitting bij te wonen;
* \- enz.
<br>

Persoonsgegevens kunnen eveneens worden verwerkt wanneer u daarvoor de toestemming heeft gegeven, bijvoorbeeld door het aanvaarden van cookies bij het surfen op de website of het invullen van een onlineformulier om te worden geïnformeerd over de uitspraak van een arrest of de nieuwsbrief van het Hof te ontvangen.
De algemene verordening gegevensbescherming 2016/679 (« AVG ») van 27 april 2016, de richtlijn 2016/680 van het Europees Parlement en de Raad van 27 april 2016 en de wet van 30 juli 2018 betreffende de bescherming van natuurlijke personen met betrekking tot de verwerking van persoonsgegevens kunnen, naar gelang van de omstandigheden, van toepassing zijn op de verwerking van uw gegevens door het Grondwettelijk Hof.

De [website](/footer/privacy-policy) van het Grondwettelijk Hof bevat steeds de meest recente versie van deze verklaring. Het Hof kan deze verklaring wijzigen wanneer de veiligheidsmaatregelen worden bijgewerkt. Deze verklaring is aangenomen op 18 augustus 2021.
<br><br>

### **I. Algemene beginselen**
<br>

Het Grondwettelijk Hof verzamelt en verwerkt uw persoonsgegevens om de opdrachten van algemeen belang te vervullen waarmee de Grondwet en de bijzondere wet van 6 januari 1989 op het Grondwettelijk Hof (« de bijzondere wet ») het Hof belasten. In bepaalde gevallen verwerkt het Grondwettelijk Hof daarnaast uw gegevens op basis van uw toestemming of een overeenkomst.

Overeenkomstig de AVG beantwoordt die verwerking aan de volgende beginselen :

* \- uw persoonsgegevens worden verwerkt op rechtmatige, behoorlijke en transparante wijze;
* \- alleen de gegevens die strikt noodzakelijk zijn voor de uitoefening van de grondwettelijke en wettelijke opdrachten van het Hof worden verzameld;
* \- de bewaartermijn van uw gegevens is niet langer dan hetgeen noodzakelijk is voor het doel waarvoor ze zijn verzameld;
* \- uw persoonsgegevens zijn correct en worden zo nodig bijgewerkt. In geval van vergissing worden zij verbeterd;
* \- uw gegevens worden op beveiligde manier verwerkt.
<br>
Overeenkomstig de AVG worden uw persoonsgegevens verwerkt voor een of meerdere van de volgende doeleinden :

* \- de uitvoering van een opdracht van algemeen belang of van een opdracht die valt onder de uitoefening van het openbaar gezag waarmee het Grondwettelijk Hof is belast;
* \- de vaststelling, de uitoefening of de verdediging van een recht in rechte, in het kader van de rechtsprekende functie van het Grondwettelijk Hof;
* \- de naleving van een wettelijke verplichting waaraan het Grondwettelijk Hof is onderworpen;
* \- de uitvoering van specifieke verplichtingen en de uitoefening van specifieke rechten van het Grondwettelijk Hof of van de betrokken persoon inzake arbeidsrecht, socialezekerheidsrecht en sociale bescherming;
* \- de opmaak van archieven of statistieken van algemeen belang.
<br>

### **II. Uitwisseling van uw persoonsgegevens met derden**
<br>

In een procedure in rechte (beroep tot vernietiging of prejudiciële vraag) wisselt het Grondwettelijk Hof bepaalde persoonsgegevens uit met de partijen bij het geschil en sommige overheden die een rol spelen in het kader van de rechtspleging.

De Grondwet en de bijzondere wet verplichten het Grondwettelijk Hof ertoe zijn beslissingen, alsook sommige berichten die noodzakelijk zijn voor het verloop van de rechtspleging, bekend te maken. Die verplichting strekt ertoe een open grondwettelijke rechtspraak te waarborgen die toegankelijk is voor de burger en de pers. Bij de bekendmaking van die documenten kunnen uw persoonsgegevens het voorwerp uitmaken van een verwerking. Op uw verzoek of op eigen initiatief kan het Grondwettelijk Hof, met toepassing van artikel 30quater van de bijzondere wet van 6 januari 1989, die teksten depersonaliseren. Meer informatie in verband met het anonimiseringsbeleid van het Hof vindt u op [deze pagina](/rule/anonymization-policy).

Buiten die procedures in rechte wisselt het Grondwettelijk Hof uw persoonsgegevens niet uit met derden. Het gebruikt uw gegevens nooit voor andere doeleinden dan die waarvoor ze zijn verzameld, bijvoorbeeld commerciële doeleinden.
<br><br>

### **III. Bewaartermijn van de persoonsgegevens**
<br>
Uw persoonsgegevens worden niet langer bewaard dan noodzakelijk is voor het doel waarvoor ze zijn verzameld. De bewaartermijn varieert naargelang van het soort gegevens, alsook van het doel in kwestie.


Hieronder volgen enkele voorbeelden van een bewaartermijn voor uw persoonsgegevens :
* \- IP-adres : wij bewaren geen IP-adressen;
* \- cookies : wij gebruiken twee cookies: i18n_redirected en GPDR:accepted. De eerste cookie registreert automatisch uw taalvoorkeur op basis van de taalinstelling van uw browser. Zodra u een andere taal kiest via het menu van de site zal de nieuwe taal worden bewaard in de cookie. Deze cookie is noodzakelijk voor de goede werking van de site en kan niet worden geweigerd. De tweede cookie registreert uw goedkeuring (of weigering) om bijkomende functionele cookies te gebruiken. Ook de weigering wordt bewaard in een cookie zodat deze vraag niet bij elk bezoek moet worden herhaald.
* \- het invullen van het onlineformulier om te worden geïnformeerd over de uitspraak van een arrest : wij registreren een e-mail adres en eventueel een naam per rolnummer. Alleen het e-mail adres is vereist opdat u zou worden geïnformeerd bij de uitspraak.  Bij de definitieve uitspraak vervalt het bijhorend rolnummer en worden alle e-mailadressen verwijderd die bij dat rolnummer werden geregistreerd. Wie zich inschrijft voor meerdere rolnummers zal meerdere malen worden geregistreerd en pas definitief worden verwijderd wanneer het laatste rolnummer een uitspraak krijgt.
* \- het abonneren op de online nieuwsbrief: wij registreren het e-mail adres en eventueel een naam. Alleen het e-mailadres is vereist opdat u de nieuwsbrief zou ontvangen.. Uitschrijven gebeurt via een link in de nieuwsbrief. We gebruiken een techniek van “e-mail probing” om niet-bestaande mailboxen te detecteren en het bijhorende e-mail adres te verwijderen. Deze probing gebeurt eenmaal per jaar.
* \- De bijzondere wet voorziet niet in een wettelijke bewaartermijn voor de beslissingen van het Hof en de rechtsplegingsdossiers. Met het oog op het vervullen van de rechtsprekende functie van het Grondwettelijk Hof kan die bewaartermijn niet op veralgemeende wijze worden beperkt in de tijd. Het Grondwettelijk Hof ziet er echter op toe dat die bewaring in elk geval niet langer duurt dan noodzakelijk, en plaatsvindt in overeenstemming met de toepasselijke regels inzake archivering.
<br>

Indien u van mening bent dat het Hof persoonsgegevens bezit die niet langer relevant zijn, kan u met ons contact opnemen om de schrapping ervan te vragen.
<br><br>

### **IV. Rechten betreffende de persoonsgegevens**
<br>
Wanneer het Grondwettelijk Hof uw persoonsgegevens gebruikt, geniet u een aantal rechten, met name :

* \- Recht op informatie : u heeft het recht te weten waarom uw persoonsgegevens zijn verzameld, op welke manier zij worden verwerkt en hoe lang zij worden bewaard.
* \- Recht van inzage : u heeft inzage in uw gegevens die het Grondwettelijk Hof bezit.
* \- Recht op verbetering : u heeft het recht aan het Grondwettelijk Hof te vragen uw gegevens aan te vullen of te verbeteren indien zij onjuist zijn.
* \- Recht op beperking van de verwerking : u heeft het recht om de opschorting van de verwerking van uw gegevens te vragen, bijvoorbeeld wanneer u een bezwaar heeft ingediend en u het antwoord hierop afwacht.
* \- Recht van bezwaar : u kan bezwaar maken tegen de verwerking van uw persoonsgegevens.
* \- Recht op vergetelheid : u heeft het recht aan het Grondwettelijk Hof te vragen de persoonsgegeven die het Hof bezit, te wissen.
<br>

Die rechten zijn niet absoluut en kennen bepaalde beperkingen. In het kader van een hangende zaak vereist de verwerking van uw gegevens bijvoorbeeld niet uw voorafgaande toestemming. Na de afsluiting van een zaak is het ook niet mogelijk de gegevens te verbeteren die tijdens de procedure zijn uitgewisseld of zich daartegen te verzetten. Voor meer informatie, zie de artikelen 12 en volgende van de [AVG](https://eur-lex.europa.eu/legal-content/NL/TXT/HTML/?uri=CELEX:32016R0679&from=EN).
<br><br>

### **V. Veiligheid**
<br>
Het Grondwettelijk Hof waarborgt de veiligheid (integriteit en vertrouwelijkheid) van uw persoonsgegevens. Het gebruikt daartoe beveiligingstechnieken die uw gegevens beschermen tegen ongeoorloofde toegang, niet-toegelaten wijzigingen, onrechtmatig gebruik of verlies. Het Grondwettelijk Hof neemt alle gepaste maatregelen om een aangepast veiligheidsniveau te garanderen.
<br><br>

### **VI. Contact en bezwaar**
<br>

Het Grondwettelijk Hof heeft een functionaris voor gegevensbescherming aangesteld. Die onafhankelijke interne toezichthouder waakt erover dat het Hof uw persoonsgegevens verwerkt overeenkomstig de geldende wetgeving.

<u>U kan met de functionaris voor gegevensbescherming contact opnemen: </u>
* \- op het [mailadres dpo@const-court.be](mailto:dpo%40const-court.be)
* \- of via de post op het volgende adres :
<p style="text-align: center;">Grondwettelijk Hof</p>
<p style="text-align: center;">Ter attentie van de functionaris voor gegevensbescherming</p>
<p style="text-align: center;">Koningsplein 7</p>
<p style="text-align: center;">1000 Brussel</p>
<br>

Indien u uw rechten wenst te doen gelden of, wanneer u van mening bent dat die rechten niet zijn nageleefd, u bezwaar wenst te maken tegen de verwerking van uw persoonsgegevens, kan u een aanvraag of een klacht indienen bij de interne functionaris voor gegevensbescherming bij het Hof. In dat kader zal het Grondwettelijk Hof u enkel informatie kunnen bezorgen over uw eigen gegevens, en niet over die van een derde. Alvorens uw aanvraag of uw bezwaar te kunnen behandelen, zal u uw identiteit moeten aantonen door middel van een identiteitsbewijs waarop uw handtekening is vermeld, teneinde te vermijden dat uw gegevens worden meegedeeld aan een derde of ten onrechte worden gewijzigd.
Indien u bezwaar heeft tegen het gebruik dat wordt gemaakt van uw persoonsgegevens door het Grondwettelijk Hof, kan u klacht indienen bij de [Gegevensbeschermingsautoriteit](https://www.gegevensbeschermingsautoriteit.be). De Autoriteit is evenwel niet bevoegd voor de verwerking van persoonsgegevens door het Grondwettelijk Hof bij de uitoefening van haar rechtsprekende functie.

<u>U kan contact opnemen met de Gegevensbeschermingsautoriteit: </u>
* \- Via [mail](mailto:contact%40apd-gba.be) of via het [contactformulier van de gegevensbeschermingsautoriteit](https://www.gegevensbeschermingsautoriteit.be/burger/acties/contact).
* \- Via de post, op het volgende adres :
<p style="text-align: center;">Gegevensbeschermingsautoriteit</p">
<p style="text-align: center;">Drukpersstraat 35</p>
<p style="text-align: center;">1000 Brussel</p>
